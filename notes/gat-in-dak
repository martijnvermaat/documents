8 juni 2004, 's avonds

Loes en ik gaan barbeque-en en hebben daarvoor een wegwerp-barbeque van
de HEMA. In de gebruiksaanwijzing staat vermeld dat de barbeque op niet-
brandbaar materiaal geplaatst moet worden, niet op hout of plastic.

We kunnen geen baksteen vinden en plaatsen de barbeque direct op het
zwarte (asfalt-achtige) platte dak, voor mijn raam, met alleen wat lagen
aluminiumfolie ertussen. Na een tijdje begint het te stinken naar
benzine en komt er rook vanonder de barbeque. We gooien een emmer water
over de barbeque heen en verplaatsen deze een stukje.
We zien dat het aluminiumfolie vastgeplakt zit aan het dak. Met een
grijptang trekken we het folie los, waarbij wat zwart gesmolten materiaal
vrij komt.

Naderhand zien we dat er een donkerzwarte plek blijft ter grootte van een
stoeptegel. Er lijken wat ondiepe ronde gaten (doorsnede +- 4cm) in de
plek te zitten, maar hoe ernstig dat is is niet goed te zien.

Officieel mag ik geen voet op het dak zetten. Dit is meerdere keren door
de eigenaar gemeld. Toch staan er op veel plaatsen stoelen, tafels, en
plantenbakken op het dak en zitten er zeker in de zomer veel mensen,
bijvoorbeeld direct naast mij.
Eigenlijk kom ik verder vrijwel nooit op het dak.


9 juni 2004, 's ochtends

Ik ga langs bij Hanna en Jack (eerste verdieping), maar die zijn niet
thuis, wellicht op vakantie tot 16 juni.

Ik ga ook even langs bij de onderburen, op de derde verdieping. Zij wonen
direct onder het platte dak. Meneer Alberga is niet thuis, maar zal
vanavond even bij mij langskomen.


9 juni 2004, 's avonds

Meneer Alberga komt langs en bekijkt vanuit mijn raam de plek. Hij is
niet echt onder de indruk en adviseert me het stil te houden. Vervolgens
komt hij met een verhaal over het dak. Hij woont er al 28 jaar, heeft
erg veel last van lekkage gehad, maar de eigenaar heeft er nooit veel aan
willen doen. Uiteindelijk is er 4 a 5 jaar geleden een nieuw dak op
gelegd, het huidige (tot dan was het een grinddak).
Mocht het ooit weer gaan lekken, dan kunnen ze nooit bewijzen dat het
mijn schuld is en moeten ze het maar gewoon zelf oplossen vindt hij.
'Geen slapende honden wakker maken' is zijn advies. Een loodgieter laten
komen zou maar duur zijn.


12 juni

Hanna en Jack zijn terug op vakantie. Alleen Jack is er en ik vertel wat
er is gebeurd. Hij stelt ook voor om niets te zeggen, dan weten zij ook
van niets.


13 juni

Hanna belt om te vragen of ze toch boven even kan komen kijken naar het
dak. Dat kan natuurlijk en ze bekijkt het even en laat het er toch maar
bij om er niets van te zeggen. Wellicht komt men er een keer om vragen en
dan weten zij van niets; ik hoef dus ook niets te zeggen.



Martijn Vermaat
